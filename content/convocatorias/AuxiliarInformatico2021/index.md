---
title: Auxiliar Técnico Informático
layout: articles.njk
---

# Unha praza de auxiliar técnico/a informático/a, quenda libre

## Primeira. Número de prazas e características

Convócase unha praza de auxiliar técnico/a informático/a, integrada no grupo C2 da escala de Administración especial, subescala servizos especiais, clase cometidos especiais e dotada coas retribucións básicas correspondentes ao seu grupo de titulación e as complementarias asignadas ao posto de traballo ao que se adscriba a praza.

## Segunda. Sistema de selección

Establécese o sistema de concurso-oposición libre.

## Terceira. Condicións das persoas aspirantes

Ademais das condicións sinaladas na base cuarta das xerais as persoas aspirantes deberán posuír o título de graduada ou graduado en Educación Secundaria Obrigatoria ou equivalente, ou estar en condicións de obtelo o día en que remate o prazo de presentación de instancias.

## Cuarta. Exercícios da oposición

- PRIMEIRO EXERCICIO, de carácter obrigatorio e eliminatorio. Consistirá en contestar por escrito a un test de 40 preguntas con catro respostas alternativas propostas polo tribunal e correspondentes ás materias contidas no programa. O tempo de realización deste exercicio será de 40 minutos.
- SEGUNDO EXERCICIO, de carácter obrigatorio e eliminatorio. Consistirá na resolución dun suposto práctico relacionado coa parte específica do programa no tempo que marque o tribunal.
- TERCEIRO EXERCICIO, de carácter obrigatorio e non eliminatorio. Consistirá na tradución directa ao idioma galego, sen axuda do dicionario, dun texto en castelán elixido polo tribunal.

## Quinta. Programa da convocatoria

### Materias xerais:

1. A Constitución española de 1978. Principios xerais. Dereitos e deberes fundamentais dos españois.
2. A provincia. Antecedentes, concepto e caracteres. A organización provincial. Competencias.
3. [A función pública local. Concepto de persoal funcionario. Clases de persoal funcionario. Dereitos e deberes do persoal funcionario.](/articles/ley_funcionariado)
4. Prevención de riscos laborais. Dereitos e obrigas. Protección de datos. Principios e dereitos da persoa. Igualdade. Principios reitores.

### Materias específicas:

1. Informática básica. Concepto de datos e información. Concepto de sistema de información. Elementos constitutivos de un sistema de información. Características efuncións.
2. [Arquitectura de ordenadores. Elementos básicos. Funcións. A unidade central de procesamento. A memoria: tipos, xerarquía e modos de direccionamento](/articles/arquitectura_pc)
3. Periféricos: conectividade e administración. Elementos de impresión. Elementos de almacenamento. Elementos de visualización e dixitalización.
4. Paquetes de ofimática: aplicacións que os compoñen. Comandos e os seus usos.
5. [Sistemas operativos. Características técnicas e elementos constitutivos. Sistemas Windows. Sistemas Unix y Linux](/articles/sistemas_operativos)
6. Sistemas operativos para dispositivos móbiles.
7. [Sistemas de xestión de bases de datos relacionais. Características e compoñentes](/articles/bbdd_relacional)
8. Administración do Sistema operativo e software de base.
9. [Administración de servidores de correo electrónico. Protocolos de correo electrónico](/articles/email)
10. Internet: arquitectura de rede. Orixe, evolución e estado actual.
11. [Internet: principais servizos: correo electrónico, WWW, FTP, Telnet e outros. Protocolos HTTP e HTTPS, SSL e TLS](/articles/internet_servicios)
12. [Aplicacións Web. Tecnoloxías de programación. Javascript, Applets, Servlets, servizos web. Linguaxes de descrición de datos: HTML e XML e as súas derivacións.Navegadores e linguaxes de programación web. Linguaxes de script](/articles/aplicaciones_web)
13. [Sistema de xestión de contidos (CMS). Xestión das aplicacións web: Liferay, Wordpress e similares.](/articles/cms)
14. [Regulamento xeral de protección de datos (RXPD) e Lei orgánica 3/2018, de protección de datos persoais e garantía de dereitos dixitais. Características e aplicación.](/articles/proteccion_datos)
15. [Accesibilidade, deseño universal e usabilidade](/articles/accesibilidad)
16. [Implantación da Administración electrónica. Sede electrónica. Sede electrónica e servizos da sede. A sociedade da información. Identidade e sinatura electrónica. O DNIelectrónico.](/articles/eadministracion)

## Enlaces:

- <a href="https://boppo.depo.gal/web/boppo/detalle/-/boppo/2021/04/06/2021016861" target="_blak">BOPPO de la publicación</a>
- <a href="https://sede.depo.gal/web/public/employment/employment-public-examination.xhtml?idprocedure=91097386&idoposicion=91360144" target="_blank">Proceso en Sede Electrónica</a>
- <a href="https://sede.depo.gal/web/dcsv/78CPOG53OURULEY5" target="_blank">Bases específicas</a>
