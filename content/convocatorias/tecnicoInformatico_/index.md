---
title: Convocatoria para técnico, de abril del 2021
layout: articles.njk
---

1221 - Técnico/a informático/a, encadrada na escala de Administración especial, subescala técnica, clase auxiliar


## Primeira.  Número  de  prazas  e  características

Convócase unha praza de técnico/a informático/a, integrada no grupo C1 da escala de Administración especial, subescala técnica, clase auxiliar e dotada coas retribucións básicas correspondentes ao seu grupo de titulación e as complementarias asignadas ao posto de traballo ao  que  se  adscriba  a  praza.

## Segunda.  Sistema  de  selección

Establécese o sistema de concurso-oposición libre.

## Terceira.  Condicións  das  persoas  aspirantes

Ademais das condicións sinaladas na base cuarta das xerais as persoas aspirantes deberán posuír o título de bacharelato, técnica ou técnico, ou equivalente, ou estar en condicións de obtelo o día en que remate o prazo de presentación de instancias.

## Cuarta.  Exercicios  da  oposición

PRIMEIRO EXERCICIO, de carácter obrigatorio e eliminatorio. Consistirá en contestar por escrito  un  test  de  60  preguntas  con  catro  respostas  alternativas  propostas  polo  tribunal  e  correspondentes ao contido do programa. O tempo de realización deste exercicio será de 60 minutos.

SEGUNDO EXERCICIO, de carácter obrigatorio e eliminatorio. Consistirá en desenvolver por escrito dous temas, a elixir entre tres extraídos ao chou polo tribunal, un de cada unha das partes específicas do programa, no tempo máximo de dúas horas. Posteriormente, as persoas aspirantes serán convocadas polo tribunal para proceder á súa lectura pública, que levará a cabo a súa autora ou autor ou, se non fose posible, a persoa que designe ou un membro do tribunal.

TERCEIRO EXERCICIO, de carácter obrigatorio e eliminatorio. Consistirá na resolución dun suposto práctico relacionado coas materias específicas contidas no programa, no tempo que marque  o  tribunal.  Posteriormente,  e  no  caso  de  ser  preciso,  as  persoas  aspirantes  serán  convocadas  polo  tribunal  para  proceder  á  súa  lectura  pública,  que  levará  a  cabo  a  súa  autora  ou  autor  ou,  se  non  fose  posible,  a  persoa  que  designe  ou  un  membro  do  tribunal.

CUARTO EXERCICIO, de carácter obrigatorio e non eliminatorio. Consistirá na tradución directa  ao  idioma  galego,  sen  axuda  do  dicionario,  dun  texto  en  castelán  elixido  polo  tribunal.

## Quinta.  Programa  da  convocatoria

### Materias  xerais:

1.—A Constitución española de 1978. Principios xerais. Dereitos e deberes fundamentais dos españois.
2.—Organización territorial do Estado: principios constitucionais. A Administración local. As comunidades autónomas. Os estatutos de autonomía: o seu significado. Elaboración. Contido. Reforma.
3.—A Administración pública no ordenamento español. Concepto e acepcións. Elementos. Regulación. Tratamento constitucional. A personalidade xurídica da Administración pública. Clases  de  administracións  públicas.  Principios  de  actuación  na  Administración  pública: consideracións previas. Enumeración e exame de cada un.
4.—O  acto  administrativo.  Concepto.  Clases  e  elementos.
5.—O  procedemento  administrativo.  Fases  do  procedemento  administrativo.
6.—A provincia. Antecedentes, concepto e caracteres. A organización provincial. Competencias
7.—A función pública local. Concepto de persoal funcionario. Clases de persoal funcionario. A organización da función pública local. Dereitos e deberes do persoal funcionario
8.—Prevención de riscos laborais. Dereitos e obrigas. Protección de datos. Principios e dereitos  da  persoa.  Igualdade.  Principios  reitores

### Materias específicas:

- Primeira parte:

1. Informática básica. Conceptos de datos e información. Concepto de sistema de información. Elementos  constitutivos  dun  sistema.  Arquitectura  de  computadores.
2. A representación da información no computador. Códigos de representación. Operacións aritméticas e lóxicas.
3. A CPU: compoñentes e arquitectura. A memoria: xerarquía de memorias e modos de direccionamento.
4. Periféricos. Conectividade e administración. Elementos de impresión. Elementos de almacenamento. Elementos de visualización e dixitalización. OCR.
5. Sistemas de virtualización de hardware. Fundamentos e beneficios. Hipervisores.
6. Redes  de  computadores.  LAN,  MAN,  WAN.  Redes  públicas  e  privadas.  Tipoloxía. Compoñentes de rede. Métodos de acceso. Dispositivos e interconexión.
7. Redes sen fíos, protocolos, características funcionais e técnicas. Modos de operación. Seguridade  e  normativa  reguladora.
8. Modelo de rede en capas. Modelo de rede OSI. Modelo de rede TCP-IP.
9. Arquitectura cliente/servidor. Modelo de 2 capas. Modelo de 3 capas. Compoñentes e operación. Arquitecturas de servizos Webs.
10. Comunicacións de voz. Tecnoloxías VoIP.

- Segunda parte:

11. Seguridade e protección en redes de comunicacións. Sistemas de cortalumes. Redes privadas  virtuais  (VPN).  Seguridade  no  posto  da  persoa  usuaria.
12. Internet: Arquitectura de rede. Orixe, evolución e estado actual. Servizos: correo electrónico, WWW, FTP, Telnet e outros. Protocolos HTTP e HTTPS, SSL e TLS.
13. Servizos  da  Internet,  servidores  Web,  servidores  de  aplicacións,  contedores  de aplicacións, software de servidor, configuración, xestión e administración.
14. Estratexias de almacenamento para grandes volumes de datos. Tecnoloxía Fibre Channel, SAN,  NAS,  arquitectura  Scale  Out.
15. Arquitecturas informáticas de altas prestacións, concepto, tipos de arquitectura, alta dispoñibilidade e sistemas distribuídos.
16. Administración das bases de datos e os seus servidores. Funcións e responsabilidades.
17. Sistemas de xestión de bases de datos relacionais. Características e compoñentes.
18. Sistemas operativos (Linux e Windows). Definición e obxectivo. Clasificación, estrutura e funcións principais. Administración, servizos e sistemas de ficheiros.
19. Servizo de directorio. LDAP: conceptos e arquitectura. Uso e implementacións. Active Directory.
20. Servidores  de  correo.  Funcionamento.  MTA.  Relays.
21. Servizos  na  nube.

- Terceira parte:

22. Paquetes de ofimática: aplicacións que os compoñen. Comandos e usos das mesmas.
23. Software de código aberto. Software libre. Conceptos base. Aplicacións contorno ofimático e servidores Web.
24. Sistemas de información xeográfica: conceptos e compoñentes.
25. Aplicacións Web. Tecnoloxías de programación. Javascript, Applets, Servlets, servizos Web. Linguaxes de descrición de datos: HTML e XML e as súas derivacións. Navegadores e linguaxes de programación Web. Linguaxes de script.
26. Contorna de desenvolvemento JAVA. Características, sintaxe. Tipos de datos. Estrutura de control. Clases, herdanza e interfaces, excepcións.
27. Linguaxes de consulta de base de datos. Estándar ANSI/SQL.
28. E-learning. Moodle. Dinamización, xestión do cambio.
29. Virus e software malicioso. Tipos. Medios preventivos e reactivos. Sistemas de antivirus e de protección.
30. Criptografía. Clave asimétrica. Clave simétrica. Certificados dixitais, firma electrónica. Sistemas  KDC.
31. Regulamento Xeral de Protección de datos (RXPD) e Lei Orgánica 3/2018 de Protección de Datos Persoais e garantía de dereitos dixitais. Características e aplicación.
32. Esquema  Nacional  de  Seguridade  (ENS)  e  Esquema  Nacional  de  Interoperabilidade  (ENI), adecuación e cumprimento, instrumentos.


## Recursos y enlaces

- <a href="https://sede.depo.gal/web/public/employment/employment-public-examination.xhtml?idprocedure=91097386&idoposicion=91358327" target="_blank">Sede Electrónica</a>